The Life of Eibon According to Cyron of Varaad  译者：无形的吹奏者

I.

    赤蛆之年，米拉布[注1]之子、大魔导师伊波恩诞于伊库亚。是年，皓白巫女百年前所言之灾降于名都康莫利恩。帝洛卡梅斯罗斯率臣民南徙法纳斯[注2]之地，建新都乌祖尔达罗姆于泽修雨林[注3]，永弃华城康莫利恩于魔怪肯伽辛・扎乌恩之手。
	
[注1]：Milaab
[注2]：Pharnath
[注3]：Zesh
	
    其父米拉布曾掌文书档案之治，侍于伊库亚王子泽克图拉[注1]，深得其宠。然至伊波恩黄口之年，时近帝洛卡梅斯罗斯驾崩，女神伊赫乌蒂教团之党流米拉布全家于芬库尔[注2]之荒。既而，伊波恩之父西去，无家孤子遂投于一法师，名曰塞拉克[注3]。帝法纳沃乔[注4]继帝都大统之年，伊波恩拜于塞拉克门下。

[注1]：Xactura
[注2]：Phenquor
[注3]：Zylac
[注4]：King Pharnavootra

    塞拉克之名闻达于人，以术延寿，期颐有余，伊波恩亦复如是。是年，赛拉克岁百又十一。其诞后一年，皓白巫女出帕拉利恩之冰原，之此言述康莫利恩必遭之劫。年少时，赛拉克拜于阿波米斯之巫赫玛高尔[注1]门下，才冠众徒。赫玛高尔生平奇诡，见诸吾师笔下章七[注2]。
	
[注1]：Abomis，Hormagor
[注2]：后人补上了此人的故事，《The Sphinx of Abomis》 by Laurence・J・Cornford
	
    十岁以降，伊波恩居于塞拉克之黑邸，至廿三而止。黑邸立于姆-图兰极西之土，其间为不毛之地，无有人居。伊波恩于此习死灵之术并法术三种，教导之仆亦有大才。居于邸中，伊波恩思己离常人惯居之地甚远，故而性命无忧，恶党难害。
	
    斗转星移，塞拉克习兹罗夷古姆[注1]之术，然因轻率而亡，一如吾师笔下章一所述。伊波恩起而去之，留黑岩之邸独立海岬，望寒海冷浪涛涛。吾以为，是时乃帝法纳沃卓继位十三年。伊波恩由此行旅诸地，初时独行，后于奥贡-扎伊得一旅伴，名曰扎尔吉斯[注2]。此厮好寻诡秘可疑之学，尤乔索尔[注3]之怪庙，乌尔法尔[注4]之幽陵，凡或有之地，二人遂往而寻之。吾不言拿帝斯[注5]紫塔之骇事，亦不言扎洛尔[注6]老王之诡难，盖可见诸吾师笔下。

[注1]：Zloigm，蛇人族最伟大的法师
[注2]：Zaljis
[注3]：Utressor，玖羽大大的伊波恩小传里译名是尤特雷萨，果然是11区式的读法，，，，
[注4]：Ulphar
[注5]：Mnardis
[注6]：Zaruol


II.

    女帝安菲罗妮[注]加冕之年，大魔导师伊波恩自行旅而归，之姆-图兰之海岬，登塞拉克之黑邸。岁月之濯，万物难脱，其骇亦然。
	
[注]：Empress Amphyrene
	
    世人皆知，吾师度余生于黑邸中。其时，吾师之名盛矣，人言其不在先师塞拉克之下。女帝治下三十一载，师皆精修己之术业。绿蜘之年，女帝崩，王夫继位，是为帝昌那梅卓[注1]。同年，愚某赛隆拜入恩师伊波恩门下。弱冠之年，愚某自芬库尔之地伐拉德城[注2]而去，之恩师足下而习，因吾毕生皆闻人称伊波恩之名。
	
[注1]：《极地之光》的故事就发生在这名君王在位时候
[注2]：Varaad
	
    是时，师岁六十又五，人赞术智双绝，举世无出其右。其后二十载，愚某以微徒之分侍之，习死灵之术并法术三种。师性甚蔼，博知渊学，为伴亦善。
	
    师身形消瘦，面色蜡黄，庞圆无须，唇缀薄髭。双瞳幽邃而愉悦，又似若有所思。其苛求离群索居，然亦有怪妙之思想、讥嘲之幽默，多就讽刺之诙谐。世间诸事，师少有重之，忧之者愈寡。生命世界之类，师多漠然待之，待其己身尤为最甚。
	
    吾常见师身披丝袍，漫步奇树园中，时下亦然。丝袍出自纳尔[注]巧匠之法，红银拼凑。其双手背后，漫步徘徊，随心所乐。口中或谈精妙之智，或述草率之行，又论渊玄晦涩之事。斜冠之下，双眉微皱。
	
[注]：Pnar
	
    入师门下以习奇术者如过江之鲫。然吾自思，唯愚某赛隆最近恩师之心；此事固不为外人道也。愚某居于恩师高宅，历帝昌那梅卓之朝，至帝萨菲利翁[注]元年。帝萨菲利翁八年，吾与师相别，归于伐拉德城。其后，吾皆居于此地，献余生于奇术之研习。商贾匠人，王公市民，城中寻大巫赛隆争购护符神启者数不胜数。赛隆之师者，唯大魔导师伊波恩也。
	
[注]：Saphirion
	
    至此须得言归正传，若不然人必言吾多费笔墨于徒而轻师也。
	
	
III.

    帝伐达纳克斯[注1]者，乌都王朝之末帝也。登基十年，帝崩，其姊继位，是为女帝康安波利亚[注2]。是年，伊赫乌蒂教团之势如日中天，盖因女神麾下大神官摩尔基于信徒广言恩师为堕落寡耻之异端；若非其甚忧己之安危，又甚信己之权柄，以其对恩师之惧，本不至如此行事。
	
[注1]：Vardanax
[注2]：Queen Cunambria，《撒坦普拉・赛罗斯物语》中有提到两个主角偷过她的珠宝
	
    大审判官摩尔基又传恩师窃然皈依魔神扎特瓜。上古之时，此晦涩隐秘之神尝受沃米人之祭。斯多毛侏儒之物为远古遗族，高山密林、偏远僻地皆有延续至今者，故人之子多避之也。
	
    摩尔基如是而言。然或有言，恩师之难非独因习异端之学而起，实则更有他因。摩尔基斯人亦为一奇术师也，且稍有名望；然其登奥术之峰时，每觉恩师所成在其之上，是故甚为不快。拜魔之罪，人之嫉情，且不论何种原由，恩师一日不就酷刑而赎其罪，以服有识之士，大神官必一日不得安矣。
	
    春去秋来，吾忧愈甚，因吾知神官所传言之凿凿。恩师章十五曰，赛拉克逝后数载，其于行旅中皈依扎特瓜之教团。斯魔神居于沃米阿德雷斯山底，一无光地穴中，名曰恩・凯伊。初生牛犊不怕虎，师乘一夏塔克鸟，名曰法拉庞苏斯[注]，直降深渊之中。

[注]：Phraaponthus

    恩师入深渊以寻晦涩隐秘之学，唯求于恒踞深渊之魔神，问于无可名状之口舌。师终得所愿：魔神之意扑朔迷离、难辨其思，然非全然恶戾，亦不以果腹为先。入魔神之地而寻上古学识者，其甚喜之，怪哉矣。

    一如先考，师已聆魔神之耳语，是故愚某甚忧恩师安危。师尝欲吾复行其道，言唯此法可得极致之秘也。然吾恒拒之：吾为伐拉德之人。初，先人自图瑞亚之地扎尔伽拉山卡姆拉[注1]徙于伐拉德，以避亚特兰提斯之战祸。其时以降，伐拉德之人祭先人族神于庙堂之上。经年累月，吾等固然皈依护族图腾――猫神依泽[注]2。恩师尝言，猫神者，先人之臆想耳。纵若如此，吾亦笃然奉之。值此持芦杆、蘸乌i之际，亦有小兽斯磨于膝，倦然而啼。吾师之道，非我所欲也！

[注1]：Thuria、Hills of Zalgara、Kamula
[注2]：Ixeera the cat goddess


IV.

    言归正传：初，恩师居于姆-图兰之尽端，纳尔北向之土亦非伊库亚之属，是故师本不入世人之眼，女神信徒亦无甚中伤。
	
    然近百年，女神教团蒸蒸日上：非独伊库亚如此，教团初建此地，驱渔人之神夸尔克[注1]；伟城奥贡-扎伊亦然，此地古民尝祭卡斯鲁勒[注2]，然今其庙堂荒废已久；祖斯、纳鲁波[注3]两城亦如此。年深日久，扎布达玛全境终归女神教团独属。
	
[注1]：Qualk
[注2]：Kathruale
[注3]：Zuth，Naroob
	
    更有甚者，自王子图卢姆[注1]继皇祖泽克图拉之位，教团神官遂并揽政教大权；图卢姆传位拉诺尔[注2]，拉诺尔在位时，伊库亚公国昭告北地姆-图兰，宣其掌此罕有人烟之荒土，虽非实辖。当今王子伐路尔二世[注3]之权为大神官所篡，王子从之如畜，一如四代先王。是故摩尔基既为攻讦恩师之权贵，又掌量刑裁决之权。

[注1]：Tuluum
[注2]：Raanor
[注3]：Pharool

    黑虎之年春，时值女帝康安波利亚十五年，某夜，师窃然而至吾之岩塔。吾未执其手、未见其目、未闻其声已有四十七载矣。吾已鬓发灰白，神虚体弱，然师全然未衰。是时，师已岁百又卅二，旷古烁今，较其先师逝时之龄所下不过八岁。然观吾师，身敏体修，面若满月，目光如炬，不为年月所折也。
	
    师携诸多书卷碑刻而至，皆为其馆藏之珍本；又命吾善存，以待其归。此间诸多奥术典籍，梦中尚难得见，藏书大家亦不敢贪。吾问师曰，何以托吾。师冷然笑答：“如此，便不落摩尔基之手！”言毕，师无多语，遂相别。此后，吾等再未相见。相别无久，摩尔基率臣下袭于吾师之宅。其后，人世难寻二人踪迹，世间尚为此等奇事而惑矣。
	
	
V.

    前书诸事后数年，吾潜心于隐晦骇人之书卷，精研其中艰涩难解之学识。其有《沃米之碑[注1]》，猿人蛮爪上錾远古魔咒；有《纳克特抄本》，少许其秘尚为人知；有《卡达斯记录[注2]》，页页梦魇，喻其出自非人之手；有《伊赫之仪[注3]》，长存至今，传姆大陆之骇闻；又有《诺姆羊皮书》，尽揽驱魔妙法，更冥探人族起源，暗喻其源乃是天外，骇人听闻、大逆不道，然其无从证起，幸哉乐哉。
	
[注1]：Voormish Tablet
[注2]：Kadath Record
[注3]：Rituals of Yhe
	
    恩师伊波恩亦书诸多手稿，渊玄精奥、汗牛充栋，皆论超凡入圣之学；又有一长文摘自诺姆之作，叙魔神扎特瓜与其眷族之谱系；其可谓伊波恩之魔导书也。吾未多阅，因老叟需安眠，然其阅之即引梦魇而至矣。
	
    师亦冥探先代诸多法师未见史载之生平，皆编于手稿中。拜师足下而习时，吾即熟记此等传记。师与诸弟子论各色寓言轶史，望其以先人恶果为戒，愈知慎行而有所不为。
	
    细读手稿多时，吾觉师本行手稿之编撰，然为摩尔基所扰，只得中断。吾遂自担续成之责。

    光阴荏苒，黑岩之邸独坐海岬，寒海冷浪惊涛拍岸，恩师再未归于故宅。其实已永无归还之日；以己之术，吾已明师于异星之末路，亦知其借一金板而至天外迢星。此物多有凶名，古称其为塞克拉诺修之门。
	
    此门乃魔神扎特瓜赠于吾师之物；魔神尝言，若师有急需，此门可渡师至一无危遥境。然魔神未言，一朝渡门，再难归矣。吾以师授之法召其灵于铁镜中，得闻诸事；然吾不欲于此多言，盖已于他处录门扉之事及师于异星之奇遇，添作章二十。


VI.

    女帝已崩，乌都王朝亦随之而逝；人传女帝之侄、森果斯王子卓尔库斯[注1]为入主帝都者，其子法拉伐[注2]继父之位。然此与吾无甚关系，因吾尚不知可否见其到临。
	
[注1]：Zorquus
[注2]：Pharapha
	
    是夜，吾自暗影唤起时之魔昌纳迪斯[注]。此魔尽观过去未来，视其为一。吾自其问得离世之因，亦知己于帝卓尔库斯元年渡死亡之扉，至飘渺未知之境。然不待目眩手拙，吾已记恩师之生平，虽文辞贫乏，亦使人不忘伊波恩之名矣。

[注]：Charnadis
	
    吾编恩师手稿书卷，卒成《伊波恩之书》。待临终之时，吾将传之弟子阿勒巴克[注]，是以吾师之学或可启未诞之后人。此为师之所愿，故吾倾囊授之于徒也。

[注]：Alabbac


VII.

    《伐拉德之人赛隆记伊波恩之生平》于此而终，其师临终时传于拿帝斯之人阿勒巴克。登基二十三年，帝法拉伐崩，萨拉皮翁[注1]继位。是年，阿勒巴克传之于愚某，卡尔努拉之人哈罗德[注2]。待西去之时，吾亦将择贤徒而传之，是以如此奥学不至失传。
	
[注1]：Thaarapion
[注2]：Harood of Kalnoora
	
    哈斯塔卓尔继帝萨拉皮翁之位[注]，是为森果斯王朝四代君王。帝哈斯塔卓尔十六年，吾录此《伊波恩之书》别本。是时，大魔导师伊波恩已有百年未见人世。同年，大冰川侵姆-图兰之地，恒雪不化没荒土，寒地难居永弃离。
	
[注]：Rhastazoul


The End
――――――――